                            ŞİRKET ETİK KURALLARI

Etik Kurallar, şirketimizin saygınlığını ve hizmet kalitesini arttırmak üzere, Şirket
çalışanları ve toplumla ilişkilerini düzenleyen ve Şirket içi davranış kültürünü oluşturan
değerler bütünüdür.

Yönetim Kurulumuzca onaylanmış olan Etik Kurallar, başta Şirketimiz yöneticileri olmak
üzere tüm çalışanlarımızın uymaları ve diğer çalışanların da bu ilkelere uygun hareket
etmelerinde öncülük etmeleri gereken kurallar bütünüdür. Tüm çalışanlar, öncelikle
aşağıdaki etik kuralların önemini kabul edip, bu kurallara uyarlar.

1. Genel İlkeler

Üst düzey yönetici ücretleri, Şirketin faaliyet çeşitliliği ve hacmi çerçevesinde görevin
gerektirdiği bilgi, beceri, yetkinlik, deneyim seviyesi, sorumluluk kapsamı ve problem
çözme ölçütleri dikkate alınarak kademelendirilmiştir. Tespit edilen kademelere göre üst
düzey yöneticilerin aylık sabit ücretleri belirlenirken şirket içi dengeler korunmaya
çalışılmakta ve Türkiye çapında önde gelen şirketlerin yer aldığı ‘’Üst Düzey Yönetici
Ücret’’ araştırmaları kullanılmaktadır. Böylece, Şirket içerisinde adil, piyasada rekabetçi
bir ücretlendirme yapılması sağlanmaktadır.

Çalışanlar;

Çalışanlar, Şirketin saygın imajının korunması ve geliştirilmesi için üzerlerine düşen
sorumlulukları yerine getirir. Çalışanlar, çalışma süresi içinde zamanı en iyi şekilde
kullanır. Çalışanlar, Şirket hakkındaki gizli ve kamuya açık olmayan bilgileri kendileri ve
başkaları lehine kullanamaz. Çalışanlar, Şirket işleri ile ilgili doğrudan veya dolaylı hediye
kabul edemez, menfaat sağlayamaz ve Şirketin iş ilişkisinde olduğu şahıs veya
firmalardan borç kabul edemez.

Çalışanlar;

      Görevlerini yerine getirirken, temel ahlaki ve insani değerler çerçevesinde ve
       sosyal sorumluluk doğrultusunda hareket eder.
      Kendilerine verilen görevleri yerine getirirken, genel olarak T.C. Kanunları,
       uluslararası hukuk kuralları ve faaliyet alanın tabi olduğu Türk Ticaret Kanunu,
       Sermaye Piyasası Kanunu, Sermaye Piyasası Kurulu Tebliğleri ile diğer ilgili
       mevzuat ve üyesi bulunduğu profesyonel kurum ve kuruluşlarca çıkarılmış tüm
       ilke ve yürürlükteki tüzük ve yönetmeliklere uygun hareket eder.




                                                                                            1
      Kamuya açıklanan bilgilerde şeffaflık ilkesini gözetir, denetim amacıyla istenen
       bilgi, belge ve kayıtları doğru, eksiksiz şekilde ve zamanında iletmeye özen
       gösterir.
      Uluslararası normlar ve ulusal mevzuat hükümleri çerçevesinde, kara paranın
       aklanması, yolsuzluk ve benzeri suçlarla mücadele konusunda yetkili mercilerle
       işbirliği yapar; MASAK düzenlemelerine uyarlar

2. Pay Sahipleri ve Menfaat Sahipleri ile İlişkiler

Şirketin amacı, Pay Sahiplerinin yatırımlarını en iyi şekilde değerlendirmek ve artı değer
yaratmaktır. Şirketimiz halka açık bir şirket olarak faaliyetlerini SPK mevzuatı ile uyumlu
olarak yönlendirir. Mali durum, mevcut şirket yapısı ve değişiklikleri, faaliyetler ve
performans, açık ve periyodik bir şekilde güncellenerek Hesap Verilebilirlik anlayışıyla
Kamuyu Aydınlatma Platformu aracılığı ile kamuya duyurulur.

Çalışanlar;

      Pay Sahipleri ve Menfaat Sahipleri ilişkilerinde profesyonellik, nezaket ve en
       önemlisi ciddiyet ve güvenilirlik ilkeleri çerçevesinde hareket eder.
      Pay Sahipleri ve Menfaat Sahipleri ile bir çalışanın şahsi ve mali bilgilerini, kanun
       ve diğer yasal düzenlemelerde belirtilen yetkili kişi ya da kurumlar tarafından
       istenen bilgi ve belgelerin açıklanması konusu dışında en üst düzeyde gizlilikle
       korur.
      Pay Sahipleri ve Menfaat Sahipleri şikayetlerini makul bir süre içinde titizlikle
       inceler, sonuçlandırır ve tekrarlanmaması için gereken önlemleri alırlar.

3. Kamuoyu ile İlişkiler

Yatırımcılar, finansal analistler, basın mensupları ve benzer kesimlerle yapılacak tüm
görüşmeler Şirketin belirlediği "Bilgilendirme Politikası" çerçevesinde yapılır. Basın ve
yayın kuruluşlarına demeç verilmesi, basında yazı yayımlanması ve konferanslara
konuşmacı olarak katılınması, Şirketin iç düzenlemelerinde belirlenen kurallar
çerçevesinde ve Yönetim Kurulu Başkanının onayının alınması suretiyle
gerçekleştirilebilir.

4. Çıkar Çatışmaları

Çalışanlar;

      Kendileri veya yakınları lehine çıkar çatışması ya da izlenimi yaratacak
       durumlara sebebiyet vermekten kaçınır, şirket yararı ile kişisel menfaatlerin
       çatışması ve çalışanların konumlarından dolayı uygun olmayan kişisel menfaatler
                                                                                           2
      elde edilmesine, yakınlarına veya üçüncü şahıslara çıkar sağlanmasına hiç bir
      şekilde müsaade etmez. Kendilerinin ya da yakınlarının menfaatlerini ilgilendiren
      konularda karar sürecinde yer almazlar.
     Şirket sırlarını mevzuat hükümlerini de dikkate alarak korur, rekabet avantajı
      sağlayan ve şirkete özel bilgileri şirket dışına çıkarmaz.
     Görevleri gereği elde etmiş olduğu bilgileri haksız kazanca yol açacak şekilde
      kullanmaz, menkul kıymetlerinin alım satımında mevzuata ve kamu otoritelerinin
      düzenlemelerine uygun davranırlar.



OYAK YATIRIM Menkul Değerler A.Ş.




                                                                                          3
